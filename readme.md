
Завдання:
    По рівняйте три алгоритми сортування: злиттям, вставками та Timsort за часом виконання. Аналіз повинен бути підтверджений емпіричними даними, отриманими шляхом тестування алгоритмів на різних наборах даних. Емпірично перевірте теоретичні оцінки складності алгоритмів, наприклад, сортуванням на великих масивах. Для заміру часу виконання алгоритмів використовуйте модуль timeit.

    Покажіть, що поєднання сортування злиттям і сортування вставками робить алгоритм Timsort набагато ефективнішим, і саме з цієї причини програмісти, в більшості випадків, використовують вбудовані в Python алгоритми, а не кодують самі. Зробіть висновки.


Розвʼязок:
    В процесі розвʼязку завдання було розглянуто такі сценарії тестування сортування:

    1. Сортування масивів малого розміру (наприклад, до 100 елементів).
    2. Сортування масивів середнього розміру (наприклад, від 1000 до 10000 елементів).
    3. Сортування масивів великого розміру (більше 10000 елементів).

    Я використовувала випадково згенеровані масиви для кожного тесту, щоб забезпечити об'єктивність результатів. 

    Для кожного алгоритму були проведені заміри часу виконання за допомогою модулю timeit. Заміри були виконані для масивів різних розмірів, як описано вище.

    Результати експериментів з трьома алгоритмами сортування на масивах різного розміру показують наступне:

    Масив 100 елементів:
        - Сортування злиттям: 0.00028 секунди
        - Сортування вставками: 0.00033 секунди
        - Timsort (використання sorted): 0.00002 секунди

    Масив 1000 елементів:
        - Сортування злиттям: 0.00273 секунди
        - Сортування вставками: 0.03043 секунди
        - Timsort (використання sorted): 0.00019 секунди

    Масив 10000 елементів:
        - Сортування злиттям: 0.03961 секунди
        - Сортування вставками: 3.76448 секунди
        - Timsort (використання sorted): 0.00191 секунди

    Ці результати підтверджують, що Timsort, гібридний алгоритм сортування, є значно ефективнішим за інші два алгоритми на масивах різного розміру. Сортування злиттям показує гарні результати на всіх розмірах масивів, але Timsort виявився швидшим, особливо на великих масивах. Сортування вставками, хоча і є конкурентним на масивах малого розміру, значно сповільнюється на масивах більших розмірів.


Висновок:
    Емпіричні дані демонструють, що поєднання сортування злиттям і сортування вставками в алгоритмі Timsort забезпечує виняткову ефективність при обробці масивів різних розмірів. Це підкреслює причину, чому програмісти часто віддають перевагу вбудованим алгоритмам сортування в Python, які використовують Timsort, замість того, щоб реалізовувати власні алгоритми сортування. Timsort забезпечує високу швидкість обробки та оптимальність на широкому спектрі даних, що робить його ідеальним вибором для загального використання.